---
title: Ära jää raide plaanimisega hiljaks!
date: "March 21, 2022"
description: Ära jää raide plaanimisega hiljaks! Kuna metsa saab raiuda arvatavasti kord elus, on oluline see müüa kaalutletult ja mitte kiirustades.
thumbnailUrl: "/blog/ara_jaa_hiljaks.jpeg"
tags: ["mets", "raie"]
slug: "ara_jaa_hiljaks"
---

Kuna metsa saab raiuda arvatavasti kord elus, on oluline see müüa kaalutletult ja mitte kiirustades. Mööduv talv oli heaks õppetunniks paljudele metsaomanikele- kui raiet plaanida, tuleks alustada oluliselt varem, et metsafirmadel oleks aega anda soovitusi, võtta töö oma plaanidesse, teha logistilisi plaane ja mis peamine-metsaomanik peab saama parimat võimaliku tulu.

## Mis juhtus möödunud talvel?

Nagu me kõik teame, algas selle talve raiehooaeg üsna hilja, kuna miinuskraadid ei tahtnud kuidagi tulla. Paljud metsaomanikud olid äraootaval seisukohal, lootes metsamaterjali hinnatõusule. Tõus oli ja seda ka tänu pikale sügisele. Materjali polnud võimalik lihtsalt soovitud kogustes raiuda pehme pinnase tõttu. Talv annab võimaluse raiuda seal, kus muul ajal ligi ei pääse. Külmakraadide tulles, kui maapind kandis, hakati hoogsalt raiuma. Nüüd ärkasid ka metsaomanikud, otsides firmasid, kes nende metsa raiuma tuleks. Kuid kuna talv oli tulnud hilja ja kevad terendas juba ukse taga , jäädi oluliste toimingutega hiljaks:

1. Hakati otsima raideostjat siis kui oli maa juba külmunud. Selleks ajaks enamus firmad juba toimetasid ja ei omanud piisavalt ajavaru ja tehnilist võimekust.
2. Raide hinnapäringuid tehti raidepiletit mitte omades. Selle tegemisega läheb tavaliselt kuni kaks nädalat e. olulised ajaressursid lähevad kaduma. Metsafirmad planeerivad oma töid ning raide ostul peab jääma ajaline varu, et enne talve lõppu saaks ostetud objektid tehtud. Ei tasu loota, et raide ostul kohe langile tullakse.

Kuna talv sai sama kiirelt läbi kui oli alanud, ei jõutud raiuda ega osta raideid, kus pinnas pehme ja vajanuks hädasti külmunud pinnast.

#### NB! Kui plaanida raiet talveks, tuleks raieluba juba sügisel välja võtta, et metsafirma jõuaks talvel antud raide töösse võtta.

## Raided suvel.

Paljusid raideid saab teha ka kuival suvel. Kui raiet plaanida, tuleks juba praegu raidepilet võtta ja otsida firmat, kes raiub Teie metsa vastutustundlikult.
